{"pageProps":{"post":{"slug":"jaro-v-interieru","content":"\nKonečně po dlouhé zimě se na nás zase směje barevná příroda a vítá nás jaro! Měli bychom vpustit jaro i do našich domovů, aby nám přineslo radost a svěžest.  Náš interiér můžeme rozjasnit nejen novými barvami, ale i pár kousky nového nábytku či jen dekoracemi a květinami. Inspirujte se mými tipy právě teď…\n\n# Textilie\n\nNebojte se oživit Váš interiér jarními motivy pomocí textilií. Typické motivy jara jsou květiny, motýli a pastelové barvy. Můžete je použít nejen na dekorativní polštářky, ale také záclony, závěsy, ložní prádlo i ubrusy a dečky. Ale pozor všeho moc škodí, motivy moc nekombinujte. Pokud použijete například růže na polštářky, nepořizujte šeřík na závěsy. Motivy i jarní barvy by k sobě měly ladit, provonět a sladit celý interiér.\n\n*Můj tip: Těžké tmavé závěsy a záclony vyměňte za průsvitné, jemnější a lehčí. Propustí tak více světla a jarníh sluníčka!*\n\nPokud Vás závěsy omrzely, můžete je vyměnit za praktické rolety, které se nyní vyrábí v různých barvách. Rolety ozvláštní Váš interiér a dodají mu moderní vzhled a praktičnost. Více najdete v mém blogu Rolety Den a noc.\n\nNesmíme zapomenout také na povlečení. Povlečení by mělo být slabší, lehčí, v barvě bílé, krémové nebo žluté. Motivy hledejte opět květinové, rostlinné nebo s drobným ptactvem.\n\nTaké někdy stačí pro velkou změnu a oživení interiéru pořídit si kusový koberec, který oživí nudný interiér a rozjasní ho.\n\n![jaro v interieru](/img/blog/jaro-v-interieru/jaro-v-interieru2.jpg \"jaro v interiéru\")\n\n# Stěna a barvy\n\nKdyž se probouzí jaro, přichází k nám nové jarní barvy. Trendy letošního jara jsou jasně dané – návrat k přírodě a k našim kořenům ve spojení s lehkou a hřejivou útulností. Interiérové styly jsou velmi propojené s přírodou. Je zde harmonie, jemnost a příjemné tóny. S béžovou a zelenou barvou doplněnou dřevem či jinými přírodními materiály určitě nic nezkazíte. Přidáte-li k tomu jemné pastelové barvy, oživíte tím Váš domov. \n\nNejvýznamnějšími barvami roku 2020 je odstín nesoucí označení bělený korál – barva mrtvého korálu a klasická modrá barva– odstín připomínající oblohu za soumraku. Barva symbolizuje klid, stálost, sebevědomí a tradici, působící neosobním a uklidňujícím dojmem. Barvu je možné kombinovat se šafránově žlutou, pudrově růžovou, cihlovou i temně zelenou.\n\nStěnu můžeme oživit nejen barvou, ale například tapetou s jarním vzorem a můžeme tak vnést do interiéru jaro i na stěnu.  \n\n*Můj tip: Do malé místnosti dejte drobnější motiv a na větší stěnu klidně větší a výraznější. Stěna tím bude dominantnější!*\n\n# Osvětlení\n\nJaro přináší slunečními paprsky do interiéru novou energii, nové barvy a nový život. Večer i naše svítidla mohou představovat přírodu.  \n\nNěkterá osvětlení jsou zdobena jarními motivy a osvětlení z přírodních materiálů nám dodává příjemnou energii a sílu.\n\n*Můj tip: Někdy stačí pořídit jen malou lampičku, která rozzáří a osvítí celou Vaši ložnici!*\n\nDo dětských pokojíků je široká nabídka osvětlení ve veselých, jarních barvách, které rozveselí pokojíček. Jen zde dejte pozor, protože dětský pokoj často hýří barvami, tak aby doplňoval interiér a osvětlení s ním ladilo. Více o dětském pokoji najdete v mém blogu Dětský pokoj. \n\nNyní je velmi populární nejen LED osvětlení, ale i LED pásky, můžete je nalepit např. i pod rám postele či sedačky a uvidíte, jak Vám tlumené světlo zpříjemní večer.\n\n![jaro v interieru](/img/blog/jaro-v-interieru/jaro-v-interieru3.jpg \"jaro v interiéru\")\n\n# Nábytek\n\nNové kusy nábytku mohou přinést potěšení a rozjasnění interiéru. Nejlépe, aby byl ve světlých barvách nebo i pastelových. Stačí i samostatná židle či stolek na oživení a doplnění interiéru, všechny židle vždy nemusí být úplně stejné. Je to i praktický využitelný doplněk.\n\nNemusíte hned kupovat novou sedačku, ale stačí vyměnitelný potah či světlá deka. Umělý ratan je nyní velmi oblíbený, a i praktický na každou zahradu či balkón. Dobře se udržuje a je příjemný na sezení i ležení.\n\n*Můj tip: Když si na terase umístíte pod ratanový nábytek LED pásky, tak Vám i zpříjemní večer.*\n\nPokud uvažujete o novém nábytku, kombinujte přírodní dřevo hravě s jemnými barvami. Uvidíte, jak to Váš interiér projasní. Nebojte se dát každé zásuvce jinou barvu, či zkombinovat poličky jiných tvarů a barev. \n\n![jaro v interieru](/img/blog/jaro-v-interieru/jaro-v-interieru4.jpg \"jaro v interiéru\")\n\n# Dekorace a doplňky\n\nDrobné dekorace pořídíte i bez velkého investování peněz a času. Dekorace doplní a oživí Váš interiér. Pořídit si můžete vázy, květináče, polštářky, prostírání, obrázky, barevné rámečky, svíčky, konvičky a další. \n\nPřípadně si můžete vlastní dekoraci vyrobit. Z březových větviček vytvořit hnízdečko, věnec či jen ozdobu do vázy a ozdobit je stuhami či květinami.  \nPokud jste zruční, tak si můžete sami něco ušít, jako například zástěru, novou chňapku na horké nádobí či sedátko na židli. Udělá Vám to ještě větší radost, nežli si to koupíte.\n\nSamozřejmě nezapomeňte na věnce na dveřích a květinové aranžmá z jarních cibulovin.  \n\n*Můj\ttip:\tNezapomeňte\tsi\tnasadit\tnové\tkvětináčky\ts\tbylinkami!\tDomácí\tpokrmy\tz\tčerstvých\tbylinek\tVám\tudělají\tradost\ta\tdodají\tsílu*\n\n\n","title":"Jaro v interiéru ","excerpt":"Měli bychom vpustit jaro i do našich domovů, aby nám přineslo radost a svěžest. Náš interiér můžeme rozjasnit nejen novými barvami, ale i pár kousky nového nábytku či jen dekoracemi a květinami.","coverImage":"/img/blog/jaro-v-interieru/jaro-v-interieru1.jpg","date":"2021-03-16T05:35:07.322Z","ogImage":{"url":"/assets/blog/hello-world/cover.jpg"}}},"__N_SSG":true}